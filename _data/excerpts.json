[
    {
        "title": "碎碎念",
        "text": "这是个喧嚣的世界，我从未觉得安静过。他的繁荣 他的昌盛，带给人们却只是更多的疲惫 更多的抱怨。于是我捂住双耳，不去听他的疲惫 不去听他的昌盛 不去听他的繁荣 也不去听他的抱怨。于是我以为我的世界安静了，只是这世上总有那么一人，哪怕她不曾对我讲过一言一语，但是我却听得到她的声音。"
    },
    {
        "title": "一剪梅",
        "text": "雨打梨花深闭门，忘了青春，误了青春。\n赏心乐事共谁论，花下销魂，月下销魂。\n愁聚眉峰尽日颦，千点啼痕，万点啼痕。\n晓看天色暮看云，行也思君，坐也思君。"
    },
    {
        "title": "一剪梅",
        "text": "粗布宽衣下领袍，一襟潇潇，两袖飘飘。\n水云活计伴渔樵，过得今宵，莫问来朝。\n九节苍龙杖一条，仙经书卷，肩上横挑。\n腰间悬个小丹飘，行也逍遥，坐也逍遥。"
    },
    {
        "title": "蝶恋花",
        "author": "纳兰性德",
        "text": "辛苦最怜天上月，一昔如环，昔昔都成玦。若似月轮终皎洁，不辞冰雪为卿热。无那尘缘容易绝,燕子依然，软踏帘钩说，唱罢秋坟愁未歇,春丛认取双栖蝶"
    },
    {
        "title": "虞美人",
        "author": "纳兰性德",
        "text": "曲阑深处重相见，匀泪偎人颤。凄凉别后两应同，最是不胜清怨月明中。半生已分孤眠过，山枕檀痕涴。忆来何事最销魂，第一折技花样画罗裙"
    },
    {
        "title": "虞美人",
        "author": "纳兰性德",
        "text": "银床淅沥青梧老，屧粉秋蛩扫。采香行处蹙连钱，拾得翠翘何恨不能言。回廊一寸相思地，落月成孤倚。背灯和月就花阴，已是十年踪迹十年心。"
    },
    {
        "title": "如梦令",
        "author": "纳兰性德",
        "text": "万帐穹庐人醉，星影摇摇欲坠。归梦隔狼河，又被河声搅碎。还睡，还睡，解道醒来无味。"
    },
    {
        "title": "临江仙·寒柳",
        "author": "纳兰性德",
        "text": "飞絮飞花何处是？层冰积雪摧残。疏疏一树五更寒。爱他明月好，憔悴也相关。最是繁丝摇落后，转教人忆春山。湔裙梦断续应难。西风多少恨，吹不散眉弯。"
    },
    {
        "title": "苏幕遮",
        "author": "范仲淹",
        "text": "碧云天，黄叶地。秋色连波，波上寒烟翠。山映斜阳天接水，芳草无情，更在斜阳外。\n黯乡魂，追旅思。夜夜除非，好梦留人睡。明月楼高休独倚，酒入愁肠，化作相思泪。"
    },
    {
        "title": "鹧鸪天",
        "author": "辛弃疾",
        "text": "唱彻阳关泪未干。功名余事且加餐。浮天水送无穷树，带雨云埋一半山。<br/>今古恨,几千般。只应离合是悲欢。江头未是风波恶，别有人间行路难。"
    }
]